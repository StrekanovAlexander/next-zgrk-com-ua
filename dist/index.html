<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <link rel="stylesheet" href="./css/style.css">
  <title>zgrk-com-ua</title>
</head>
<body>
  <nav>
    <div class="container">
      <div class="nav">
        <a href="/" class="nav__brand">
          <span class="nav__logo"></span>
          <span>ЗЗРК</span>
        </a>
        <ul class="nav__list">
          <li><a href="#intro" class="selected">Головна</a></li>
          <li><a href="#history">Підприємство</a></li>
          <li><a href="#">Екологія</a></li>
          <li><a href="#">Персонал</a></li>
          <li><a href="#">Прес-центр</a></li>
          <li><a href="#">Профспілка</a></li>
          <li><a href="#">Партнерам</a></li>
          <li><a href="#">Aкціонерaм</a></li>
          <li><a href="#">Нагороди</a></li>
        </ul>
        <span class="nav__btn"></span>
      </div>
    </div>
  </nav>

  <section class="intro" id="intro">
    <div class="container">
      <div>
        <h1>ЗапорIзький залIзорудний комбIнат</h1>
        <h2>Приватне акцIонерне товариство з Iноземними IнвестицIями</h2>
      </div>
      <ul class="intro__list">
        <li><span>Видобуток руди</span>бIльш нIж 4.5 млн. тонн в рIк</li>
        <li><span>Проходка гIрничих виробок</span>понад 21 км в рIк</li>
        <li><span>Буріння свердловин</span>400-440 км в рIк</li>
        <li><span>Закладка виробленого простору в шахті</span>понад 1.1 млн.м<sup>3</sup> в рIк</li>        
      </div>
    </div>
  </section>

  <section class="history" id="history">
    <div class="container">
      <h1>IсторIя пIдприeмства</h1>
      <div>
      <p>
        Запорізький залізорудний комбінат побудований на базі Південно-Білозерського і Переверзевського родовищ залізних руд, відкритих Західно-Українською геологічною експедицією в 1948 році. За оцінками геологів, запаси багатих залізних руд в Білозерському залізорудному районі становлять до 1 млрд. тонн і 7 млрд. тонн магнетитових кварцитів.
      </p>
      <p>
        У 1961 році в Таврійських степах починається будівництво рудника і міста-супутника Дніпрорудне. З перших днів будівництва комбінату йшло відпрацювання нових технологій. Зокрема, проходка стовбурів велася з попередніми заморожуванням на всю глибину наносних порід, так як вище рудного покладу розташовано 7 водоносних горизонтів.
      </p>
      <p>
        Своїм народженням і становленням флагман гірничодобувної підземної промисловості Запорізький залізорудний комбінат зобов'язаний тисячам відданих своїй справі людей – геологам, проектувальникам, інженерам, шахтарям-першопроходцям, які приїхали на республіканське ударне комсомольське будівництво з усіх кінців Радянського Союзу. Завдяки їх наполегливій праці були розроблені системи осушення і пройдено 6 шахтних стовбурів.
      </p>
      <p>  
        16 листопада 1965 року був проведений перший вибух від Допоміжного стовбура для проходки горизонтальної виробки. Гірники напружено, долаючи труднощі, рухалися до рудного тіла. Попереду було головне – видобуток руди!
      </p>
      <p>  
        26 серпня 1967 року прохідницька бригада Івана Яна видала на-гора першу вагонетку руди! 19 жовтня того ж року видана вже перша тисяча тонн, а 31 жовтня – перший ешелон руди Південно-Білозерського родовища відправлений металургам «Запоріжсталі».
      </p> 
      <p>
        Перша черга комбінату потужністю 1 млн. тонн руди на рік була введена в дію актом Державної комісії 31 грудня 1969 року. У січні акт Держкомісії був затверджений наказом Мінчермета СРСР. Таким чином, на початку 1970 року в Радянському Союзі офіційно з'являється ще одне гірничорудне підприємство!
      </p> 
      <p>
        Для видобутку руди на Запорізькому залізорудному комбінаті прийнята камерна система відпрацювання із закладкою виробленого простору твердіючою сумішшю. На підприємстві пройдено важкий шлях становлення технології видобутку – від очисних камер із запасами 80–100 тис. тонн до камер із 300–500 тис. тонн, що дозволило скоротити витрати на підготовку камер до відпрацювання і зробити економічно виправданим випуск руди із застосуванням віброустановок.
      </p> 
      <p>    
        У 1991 році, з відомих причин, стався спад виробництва, виникла загроза стабільній роботі комбінату. Жорстока стагнація тривала до 1995 року. Керівництво ЗЗРК шукало вихід з глухого кута, намічалися різні шляхи. Необхідно було вирішити наступні завдання: нарощувати обсяги видобутку руди, підвищувати її якість, знижувати собівартість, знайти споживачів продукції. Всі ці складні проблеми в роботі комбінату вдалося успішно подолати при створенні підприємства з іноземними інвестиціями у формі ЗАТ «Запорізький залізорудний комбінат», при пайовій участі словацької компанії «Мінерфін». У комбінату з'явилася можливість для технічного переозброєння виробництва. Технічним керівництвом комбінату був прийнятий курс на максимально можливе застосування самохідної техніки. Компанія «Мінерфін» одноразово вклала в техпереоснащення комбінату понад 18 млн. доларів США, на які було закуплена сучасна високопродуктивна бурова і вантажно-доставочна техніка, що дало можливість на більш високому рівні вирішувати технологічні завдання.
      </p> 
      <p>    
        Використання самохідних машин – як на основних, так і на допоміжних виробничих процесах – дозволило досягти високого рівня механізації гірничих робіт, значно підвищити безпеку праці, поліпшити санітарно-гігієнічні умови і, в цілому, культуру виробництва.
      </p> 
      <p>  
        Завдяки технічному переозброєнню було ліквідовано відставання у розкритті нових глибоких горизонтів. Своєчасне введення в експлуатацію поверхів 640–740 м і 740–840 м із запасами руди по 30 млн. тонн на кожному дозволив забезпечити подальше зростання виробництва до сьогоднішніх 4,5 млн. тонн на рік. Підвищено якість видобутої руди і організовано понад 1 000 нових робочих місць.
      </p> 
      <p>  
        Збільшення обсягів виробництва руди неможливе без реконструкції і переобладнання всієї лінії рудного переділу. Значні кошти комбінат направив на заміну застарілого обладнання дробильно-сортувальної фабрики, яка забезпечує переробку руди за сортами (агломераційна і мартенівські руди). В період 2005–2009 р.р. на ДСФ проведена заміна дробарок типу КМД на імпортні гідравлічні дробарки з комп'ютерним управлінням KDH-1500 і CH870-EF, а також встановлені більш продуктивні німецькі грохоти типу HG-30/70/KR.
      </p> 
      <p>  
        На підприємстві реалізований ряд заходів, що забезпечують експлуатаційну надійність и ефективність роботи всього технологічного комплексу. У 2012–2013 р.р. виконано будівництво нової компресорної станції. Продовжує поповнюватися парк самохідної техніки, який налічує вже понад 80 одиниць (бурові установки Boomer, Axera, Simba, буровий комбайн Robbins-73AM, геологорозвідувальний верстат ONRAM-1000, навантажувально-доставочні машини PNE-2500, TORO-400E, Wagner-3,5, допоміжні машини PAUS-PFL-8, самохідні комплекси для кріплення гірничих виробок Spraymec-6050W, Utimec-Transmixer-6250, Multimek-remixer та ін.).
      </p> 
      <p>
        З 2009 року на ЗЗРК започатковано впровадження безтротилової емульсійної вибухової речовини «Україніт-ПП-2», а також використання змішувально-зарядної техніки для його виготовлення на місці проведення вибухових робіт і заряджання в підземних умовах. У 2014 році введена в експлуатацію самохідна змішувально-зарядна машина RTCh-23 (Німеччина) для заряджання свердловин емульсійними ВР. В даний час комбінатом використовується до 70 % безтротилових вибухових речовин.
      </p> 
      <p>  
        На найближче майбутнє запланована реконструкція закладочного комплексу, який виконує роботи по закладці виробленого простору в шахті, а також готує розчини бетону і суміші для кріплення гірничих виробок.
      </p> 
      <p>
        Але Запорізький залізорудний комбінат не зупиняється на досягнутому.
      </p> 
      <p>
        Щоб на довгі роки (ще 50–70 років) зберегти підприємство і збільшити обсяг видобутої руди до 6 млн. тонн на рік з високою якістю, прийнятий у виробництво проєкт реконструкції комбінату щодо розкриття та відпрацювання Південно-Білозерського родовища до гор. 1 540 м і Переверзевського родовища до гор. 840 м.
      </p> 
      <p>
Сьогодні широким фронтом в складних умовах ведуться гірничі роботи на Переверзевському родовищі. Активно розвиваються гірничі роботи з підготовки до видобутку руди в поверсі 840–940 м Південно-Білозерського родовища, триває будівництво комплексу Центральної групи стовбурів в поверсі 940–1 140м і поглиблення стовбура «Переверзевського». В цілому, капітальні інвестиції у розвиток ЗЗРК в 2013 році склали 293,9 млн. грн (в тому числі на обладнання – 113,6 млн. грн); в 2014 році – 366 млн. і 157,3 млн. грн на обладнання відповідно.
</p> 
<p>
Втілення в життя задуманих рішень дозволить підприємству не тільки підняти рівень видобутку, збільшити кількість робочих місць, міцно утримувати місце на ринках збуту, а й забезпечувати зростання добробуту своїх працівників.
</p> 
<p>
15 травня 2014 року відбулися Загальні збори акціонерів, які згідно з чинним законодавством прийняли рішення про зміну назви на Підприємство з іноземними інвестиціями у формі Приватного акціонерного товариства «Запорізький залізорудний комбінат» (скорочено – ПрАТ «ЗЗРК»). Очолив підприємство досвідчений виробничник, Герой України М. К. Короленко. Керована ним команда менеджерів разом із трудовим колективом ставить перед собою амбітне завдання: закріпити лідируючі позиції ЗЗРК серед залізорудних підприємств не тільки України, а й європейських країн з підземного видобутку.
</p> 

      </div>
      <div class="cards">
        123
      </div> 
    </div>
  </section>

  <script src="./js/main.js"></script>
</body>
</html>